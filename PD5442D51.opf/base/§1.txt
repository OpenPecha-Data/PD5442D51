如是我聞一時薄伽梵在室羅筏住誓多林給孤獨園與大苾芻眾千二百五十人俱爾時世尊於日初分整理裳服執持衣缽入室羅筏大城乞食時薄伽梵於其城中行乞食已出還本處飯食訖收衣缽洗足已於食後時敷如常座結跏趺坐端身正願住對面念時諸苾芻來詣佛所到已頂禮世尊雙足右遶三匝退坐一面

